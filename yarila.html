<!DOCTYPE html>
<html lang="by">

    <head>
        <meta charset="UTF-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>Узгорак Магіла рыцара альбо Буцянок</title>
        <link rel="apple-touch-icon" sizes="180x180" href="images/apple-touch-icon.png">
    <link rel="icon" type="image/png" sizes="32x32" href="images/favicon-32x32.png">
    <link rel="icon" type="image/png" sizes="16x16" href="images/favicon-16x16.png">
    <link rel="manifest" href="images/site.webmanifest">
    <link rel="mask-icon" href="images/safari-pinned-tab.svg" color="#5bbad5">
    <meta name="msapplication-TileColor" content="#da532c">
    <meta name="theme-color" content="#ffffff">
        <link rel="stylesheet" href="map.css">
    </head>

<body>
    <header>
        <div class="container">
            <nav>
                <a href="index.html">Галоўная</a>
                <a href="map.html">Мапа</a>
                <a href="about.html">Аб праекце</a>
            </nav>
            <div><a href="yarila-ru.html">RU</a></div>
        </div>
    </header>
    <main>
        <div class="name yarila">
            <div class="container">
                <h1>Узгорак Магіла рыцара альбо Буцянок</h1>
                <a href="#video" class="video">Глядзець відэо</a>
            </div>
        </div>
        <div class="container">
            <div class="text">
                <p>Чаму людзі вераць, што буслы прыносяць дзяцей? Адказ хаваецца ў гісторыі ўзгорка Буцянок.<p>
                <p>У вёсцы Гурніца на Сарачанскім возеры каля дарогі знаходзіцца маляўнічы ўзгорак з вялізным каменем. Гэта старажытнае капішча паганскага бога Ярылы. Тут сустракалі вясну і ўсе святы вясенне-летняга цыклу: Гуканне вясны, Купалле і г. д. Спявалі, вадзілі карагоды і скакалі праз вогнішчы. Хлопцы і дзяўчаты сустракалі першае каханне.</p>

                <p>Другая назва ўзгорка "Магіла рыцара", а яшчэ больш старажытная "Буцянок". Буцянамі называлі ў гэтых краях буслоў, якіх і зараз вакол вялікае мноства. А назва "Магіла рыцара" звязана з Ярылам - богам вясны, урадлівасці, кахання і вайны. Яго часта малявалі верхам на кані. Хрысціянскім пераемнікам Ярылы стаў Святы Юры.  Рыцар на гербе ВКЛ "Пагоня" таксама ўзыходзіць да выявы Ярылы.</p>
                <p>На капішчы ляжыць вялізны валун, спярэшчаны малюнкамі і знакамі. Многія схаваны пад лішайнікам, а некаторыя бачныя даволі добра.</p>
                <p>
                    <img src="images/yarila/yarila3.jpg" alt="" height="388px">
                    <img src="images/yarila/yarila9.jpg" alt="" height="388px">
                    <img src="images/yarila/yarila2.jpg" alt="" height="388px">

                </p>
                <p>На думку мясцовага краязнаўцы Алеся Гарбуля, гэты камень выкарыстоўваўся язычніцкімі святарамі для варажбы і прадказання будучыні. Літоўскі гісторык Вітаўтас Вайткявічус вызначыў, што тры паглыбленні на ім былі зроблены нейкім жалезным прадметам. Таксама на гэтым камені ёсць крыжы, салярныя знакі і малюнкі, падобныя да знакаў рун. Па адной з версій у спецыяльныя адтуліны ставіліся 3 палкі і на іх змяшчаўся посуд, у які залівалі вадкасць: ваду або кроў ахвярных жывёл. Вадкасць пералівалася праз краі пасудзіны і пападала на знакі. І па гэтых знаках паганскія святары прадказвалі будучыню: на якія знакі трапляла вадкасць, такая будучыня і чакалася.
                </p>
                <p>  З гэтым узгоркам звязаны дзве легенды.</p>
                <h3>Дачка чорнага знахара</h3>
                <p>Некалі вельмі даўно ў гэтай вёсцы жыў чорны знахар. Чаму чорны? Справа ў тым, што існавалі белыя знахары, якія тварылі дабро з дапамогай магіі. Але былі і чорныя, якія шкодзілі людзям.</p>
                <p>У чорнага знахара была маладая дачка. Яна закахалася ў беднага юнака-сірату. Знахару не спадабалася, што мужам яго цудоўнай дачкі можа стаць нейкі жабрак.</p>
                <p>Даведаўшыся аб іх сустрэчы, ён падсыпаў у напой дачкі соннага зелля. Калі дзяўчына заснула, бацька сам прыйшоў на ўзгорак і сустрэўся з яе каханым. І яго таксама пачаставаў квасам з сонным зеллем. Ён расказаў хлопцу, што яго дачка заснула на пару хвілін і папрасіла пачакаць яе, а ён прынёс яму папіць.</p>
                <p>Хлопец выпіў напой і заснуў. А зіма была тады халодная. На наступны дзень юнака знайшлі там жа на ўзгорку, змёрзлым да смерці. Там жа яго і пахавалі.</p>
                <p>А каханая яго прачнулася толькі праз тры дні. І калі даведалася пра трагедыю, людзі гавораць, цэлых 40 дзён ліла слёзы на магіле каханага. А на 41 дзень там здарыўся цуд: праз слёзы дзяўчыны на тым узгорку сярод снега заквітнела трава і першацветы. І на магіле хлопца стаяў бусел, трымаючы ў сваёй дзюбе немаўля. Дзяўчына знікла. Людзі ўсынавілі дзіця, а ўзгорак назвалі Буцянок, бо ў старажытныя часы бусла на Беларусі таксама называлі "буцян".</p>
                <p><img src="images/yarila/yarila5.jpg" alt="" height="407px"> <img src="images/yarila/yarila10.jpg" alt="" height="407px"></p>
                
                <h3>Цень князя</h3>
                <p>Другая легенда распавядае аб тым, што пасярод Сарачанскага возера раней быў востраў, на востраве ў замку жыў князь. Яго дачка пакахала простага рыцара. Бацька пра гэта не ведаў, а калі вярнуўся з далёкага паходу, яму народ паведаміў аб каханні дачкі да простага рыцара. Князь даў загад схапіць юнака і пабіць палкамі, засекчы да смерці.</p>
                <p>Дачка не дазволіла гэтаму адбыцца. Тады бацька загадаў звязаць і закапаць закаханую пару жыўцом. Пасля злачынства князь выгнаў чэлядзь з замка і замкнуўся там на 3 дні. Раптам людзі ўбачылі, што замак загарэўся. І ад клубаў дыму аддзяліўся вялізны цень пераплыў возера і знік. Па легендзе гэта быў цень князя. А ведаючы аб яго злачынстве, ніхто нават не кінуўся тушыць пажар.</p>
                <p>Кажуць, што да гэтага часу прывід князя ходзіць у поўню вакол возера і шукае закаханых. Сцвярджаюць, што з тымі, хто бачыць прывіда, здараюцца няшчасныя выпадкі.</p>
                <p>Таму калі вы захочаце наведаць гэтае месца, сачыце, каб у гэты дзень не было поўні!</p>
                <p>
                    <img src="images/yarila/yarila13.jpg" alt="" height="445px" >
                    <img src="images/yarila/yarila14.jpg" alt="" height="445px">
                </p>
                <p>Легенды запісалі Раман Неведомскі і Алекс Працкевіч.</p>
                <p id="video"><iframe width="560" height="315" src="https://www.youtube.com/embed/XHy2RXm9AYo"
                        title="YouTube video player" frameborder="0"
                        allow="accelerometer; autoplay; clipboard-write; encrypted-media; gyroscope; picture-in-picture"
                        allowfullscreen></iframe></p>
            </div>
        </div>
    </main>
    <footer>
        <div class="container">
            <div>
                <p>&copy;2022 </p>
            </div>
            <div class="logos"><a href="https://stembridge.by/" target="_blank"><img src="images/logo.jpg"
                        alt="Stembrige" style="background-color: #fff"></a> <a href="https://myfreedom.by"
                    target="_blank"> <img style="background-color: #000" src="images/logo-mf.svg"
                        alt="Myfreedom"></a>
            </div>
        </div>
    </footer>
</body>

</html>